# Bawełna

łatwo ubrać się w bawełnę
jest taka obojętna
nie przeszkadzamy sobie
a ona się przeciera dla zabawy
udaje, że kopę lat razem
że w służbie przyjaźni przetarta

tu nitki jak struny biegną
niby po wciśniętej papierosów paczce
bzdura
przetarta, by udawać

nie przeszkadzają jej plamy
pomaga w tłum się wmieszać
można znaczek przyczepić
pineskę wtopioną w krążek
z malunkiem jakimś
deklaracją zwykłości

.

04-X-2011

[powrót](krotkie.html)

[Główna](../index.html)





